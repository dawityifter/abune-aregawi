<div style="text-align:center">

![alt text](bylaws/image.png)

*February, 2021*

Address: 1621 S. Jupiter Rd. Suite #103
Garland Texas, 75042

Office Tel: (469) 304-0272
Priest's Tel: (469) 767-6563

[abunearegawi.church](http://abunearegawi.church)
Email: abunearegawitx@gmail.com


# ናይ ደብረ ፀሓይ ኣቡነ ኣረጋዊ ኦርቶዶክስ ተዋህዶ ቤተ ክርስቲያን ሰበካ ጉባኤ መተሓዳደሪ ደንቢ
</div>

# ትሕዝቶ (Table of Contents)

- [1. ኣቦ መንበር](#1-ኣቦ-መንበር)
- [2. ምክትል ኣቦ መንበር](#2-ምክትል-ኣቦ-መንበር)
- [3. ዋና ጸሓፊ](#3-ዋና-ጸሓፊ)
- [4. ሒሳብ ሹም](#4-ሒሳብ-ሹም)
- [5. ተሓዚ ገንዘብ](#5-ተሓዚ-ገንዘብ)
- [6. መንፈሳዊ ኮሚቴ ትምህርት](#6-መንፈሳዊ-ኮሚቴ-ትምህርት)
- [7. ኮሚቴ ረድኤትን ሕገዝን](#7-ኮሚቴ-ረድኤትን-ሕገዝን)
- [8. መንፈሳዊ ናይ ህጻናትን መናእሰይን ጉዳይ ኮሚቴ](#8-መንፈሳዊ-ናይ-ህጻናትን-መናእሰይን-ጉዳይ-ኮሚቴ)
- [9. መንፈሳዊ ርክብ ህዝብን ማሕበራዊ ጉዳያትን ኮሚቴ](#9-መንፈሳዊ-ርክብ-ህዝብን-ማሕበራዊ-ጉዳያትን-ኮሚቴ)
- [10. ናይ ልማት ኮሚቴ](#10-ናይ-ልማት-ኮሚቴ)
- [11. መንፈሳዊ ንብረት ምሕደራ ኮሚቴ](#11-መንፈሳዊ-ንብረት-ምሕደራ-ኮሚቴ)
- [12. ኮሚቴ ሒሳባዊ ኣገልግሎት](#12-ኮሚቴ-ሒሳባዊ-ኣገልግሎት)


## 1. ኣቦ መንበር
    1.1. ኣቦ መንበር ብመሰረት እዚ ናይ ሰበካ ጉባኤ መተሓዳደሪ ደንቢ መሰረት ምምሕዳር ንእዩ።

    1.2. ኣቦ መንበር ብመሰረት እዚ መተሓዳደሪ ደንቢ ንኹሎም ኣኼባታት ይመርህን የካይድን።

    1.3. ናይ ኵሎም ዓይነታት ኣኼባታት ኣጀንዳታት ካብ ኣባላት ናይዚ ሰበካ ጉባኤ ብምእካብን ብምውዳድን ኣባላት ናብ ስሩዕን ፍሉይን ኣኼባታት ይጽውዕ።

    1.4. ብስም ቤተ ክርስቲያን ዝተፈላለዩ ትካላት ኣብ ዝግበር ርክባትን ኣብ ኣኼባታት ምስክርን ካብ መበልክልቲዎም ኣባላት ኣብዚ ሰበካ ጉባኤ ፍቃድን ስልጣን ጥራሕ ይፍጽም::

    1.5. ብስም ሰበካ ጉባኤ ናብ ሓፈሻዊ ጉባኤ መግለዚ ወይ ፀብጻብ የቕርብ ይኽእል::

    1.6. ከም ዝኾነ ኣባል ሰበካ ጉባኤ ሓደ ድምጺ ጥራሕ ይህልዎ::

    1.7. ኣፈፃፅማ ኩሎም ናይ ሰበካ ጉባኤ ውሳነታት ይከታተል፣ ምትግባሮም እውን የረጋግፅ::

## 2. ምክትል ኣቦ መንበር
    2.1. ኣቦ መንበር ኣብ ዘይተረኽበሉ እዋን ነቲ ኣቦ መንበር ተኪኡ ስራሕቲ ይፍጽም::

    2.2. ከም ኩሎም ኣባላት ሰበካ ጉባኤ ሓደ ድምጺ ጥራሕ ኣለዎ::

    2.3. ብበዓሉ ከም ኣድላይነቱ ዝተፈላለዩ ስራሕቲ ክወሃበ ይኽእሉ እዮም::

## 3. ዋና ጸሓፊ
    3.1. ኣብ ኩሎም ኣኼባታት ሰበካ ጉባኤን ሓፈሻዊ ጉባኤን ጸሓፊ ኮይኑ ይሰርሕ::

    3.2. ናይቶም ዋና ዋና ውሳነታት ከይዲ ኣፈፃፅማኦም ይከታተል፣ ናይ ኣፈፃፅማ ፀብጻብ እውን የቕርብ::

    3.3. ኩሉ ኣገዳሲ ርክባት ብቕልጡፍ ናብ ምእመናን ኣባላት የሕልፍ መግለፂ ይህብ እውን::

    3.4. ናይ ኣኼባ ኣጀንዳታት የዳሉ፣ ናይ ሰበካ ጉባኤን ሓፈሻዊ ጉባኤን ቃለ ጉባኤታት ይሕዝ::

    3.5. ኣቦ መንበርን ምክትል ኣቦ መንበርን ኣብ ዘይህልውሉ ጊዜ ኣኼባታት ሰበካ ጉባኤ ይመርሕ::

## 4. ሒሳብ ሹም
    4.1. ብቕዓት:- ሒሳብ ሹም መሰረታዊ ፍልጠት ኣካውንቲንግን ፋይናንስን ክህልዎ ይምረጽ፣ ከምዚ ዝበለ ብቕዓት ዘለዎ ሰበካ ጉባኤ ኣብ ዘይህልወሉ ጊዜ ግን ሰበካ ጉባኤ ነቲ ዋና ኣካውንታንት ኣብ ንጥፈታት ክሕግዘ ኣብለዎ ዝበሎ ምእመን ወይዲ ኣባል ቤተክርስቲያን ክሓትት ይኽእል::

    4.2. ሒሳብ ሹም ኩሉ ንብረትን ዕዳታትን ቤተ ክርስቲያን ብመሰረት ናይ ቤተክርስቲያን ሕጋዊ ቅጥዕታት መሰረት ሒሳብ ይሕዝ::

    4.3. ኣብ ውሽጢ ክፍሊ ሒሳብ ቤተ ክርስቲያን እኹል ስርዓት ውሽጣዊ ቁጽጽር (Internal Auditing) ከም ዝፍጸም የረጋግጽ::

    4.4. ኩሎም ፋይናንሳዊ ሰነዳት ብፍቓድ ዘለዎም ኣባላት ቤተ ክርስቲያን ንኽፍትሹን ብኦዲተራት ንኽምርመሩን ብውሕስነት ቅደም ተከተላዊ ስርዓትን የቐምጦም::

    4.5. ኩሎም ክፍሊታት ብኣዋን ኣብ ውሽጢ እቲ ዝፀደቐ ባጀት ከምዝተኽፈሉ ይምርምር፣ የረጋግፅ::

    4.6. ኩሉ ቅብሊት ወይ እቶት ብትኽክል ከምዝተቐበለ የረጋግጽ፣ ቅብሊታት ድማ ከምዝተፈረመ የረጋግፅ::

    4.7. ናይ ፍርቂ ዓመትን ዓመታን ፋይናንሳዊ ፀብጻብ ብሰበካ ጉባኤ ናብ ሓፈሻዊ ጉባኤ ንኽቐርብ የዳሉ::

    4.8. ኩሎም ኣገደስቲ ፋይናንሳዊ ሰነዳት ንኦዲተራት የዳሉ የቕርብ::

    4.9. ኦዲተራት ነቲ ፋይናንሳዊ ሰነዳት መሰረት ገይሮም ዝህብዎ ሞያዊ ምኽርታት ርኢቶታትን የተግብር፣::

    4.10. ኩሉ ናይ ክፍሊት ቼክ፡ ከምኡ እውን ምስ ፋይናንስ ዝተተሓሓዙ ስምምዓት ብዝተወከሉ ሰበካ ጉባኤ ፈረምቲ ብምሉእ ከምዝተፈረሙ የረጋግፅ::

    4.11. ናይ ባንክ ኣዋርዊ ሒሳብ መግለዚ ብበወርሑ እናዳለወ ንክትምግም ተንተን ንጉዳይ ዝከታተል ናብ ሰበካ ጉባኤ የቐርብ::

    4.12. ምስ ኣቦ መንበር፣ ሰበካ ጉባኤ ኣባላትን ዝምልከቶም ኣገልገልትን ብምምኽኻር ኣብ ሓፈሻዊ ጉባኤ ዝቐርብ ዓመታዊ ባጀት የዳሉ::

    4.13. ናይ ቤተ ክርስቲያን ፋይናንሳዊ ኣቅድያን ፍሰት ገንዘብን ይኣቅድን ይከታተልን::

## 5. ተሓዚ ገንዘብ
    5.1. ተሓዚ ገንዘብ ናይ ቤተ ክርስቲያን መዛግብትን ሰነዳትን ናይ ምሓዝን ምሕላውን ሓላፍነት ኣለዎ::

    5.2. ኣብ ውሽጢ ሓደ ሰሙን ናብ ናይ ቤተክርስቲያን ባንክ ሒሳብ ጥሬ ገንዘብን ቼክን የእቱ::

    5.3. ብኣመሓዳሪ ኣካል ንዝኣሽቱ ወጻኢታት ዝተመደበ ውሑድ ጥሬ ገንዘብ የመሓድር::

## 6. መንፈሳዊ ኮሚቴ ትምህርት
    6.1. ኣባላት ኮሚቴ ትምህርት ብሰበካ ጉባኤ ይምደቡ::

    6.2. እቲ ኮሚቴ ብናይ ኦርቶዶክስ ተዋህዶ ሃይማኖት ኣስተምህሮን ስርዓትን ዕሙቕ ዝበለ ፍልጠት ብዝለዎ ርእሰ ካህን ወይ ኣገልጋሊ ይምራሕ:: እቲ ኣባል ሰበካ ጉባኤ ከም ጸሓፊ ኮሚቴ ትምህርት ኮይኑ ይሰርሕ ይኽእል::

    6.3. ኮሚቴ ትምህርት፥ ሓደ ኣባል ካብ ሰበካ ጉባኤ፣ ዝተውሰኑ ካብ ማሕበረ ካህናት ዝተመረጹ ኣባላት፣ ከምኡ እውን ካብ ምእመናን ዝተመረጹ ኣባላት ዝሓቖፈ ይኸውን::

    6.4. ኮሚቴ ትምህርት፥ ንህጻናት፣ መናእሰይን ዓበይትን ዝወሃብ ናይ ኦርቶዶክስ ተዋህዶ ሃይማኖት ኣስተምህሮ፣ ባህላዊ ትምህርትን ግልጋሎትን የተሓባብር፣ ኣወሃህባ ስርዓት እውን ይቆጻጸር::

## 7. ኮሚቴ ረድኤትን ሕገዝን

    7.1. ኮሚቴ ሓገዝን ረድኤትን ብሰበካ ጉባኤ ይምዘዝ::

    7.2. እዚ ኮሚቴ ኣባል ሰበካ ጉባኤን ካብ ምእመናን ዝተመረጹ ኣባላን ዝሓዘ ይኸውን::

    7.3. ሓላፍነትን ስራሕን እዚ ኮሚቴ ከምዚ ዝስዕብ ይኸውን፥

        7.3.1. ድሕንነት ምእመናን ምክትታል፣ ኣብ እዋን ሕማም፣ ሓዘን፣ ሞት፣ ወይ ከዓ ፍሉይ ሓገዝ ንዘድልዮም ረድኤትን ሓገዝን ይህብ::

        7.3.2. ቤተ ክርስቲያን ዘድሊ ሓገዝ ኣብ ምሃብ ብኸመይ ዘለዋ ዓቕምታት ኣተሓባቢራ ሓገዝ ክትገብር ከም እትኽእል ኣጽኒዑ ቶላምታት የቕርብ::

        7.3.3. ናይ ቤተ ክርስቲያን ግብረ ሰናይ ስራሕ ንምዕባይን ንምፍፃምን ምስ ዝሰርቱ ሰናይ ማሕበራት፣ መንግስታውን መንግስታዊ ዘይኮኑ ትካላትን ርክብ ብምፍጣር፣ ተቐራራቢን ንምሰራሕ ዘኽእል ዝምድናዊ ምትሕስሳር ይፈጥር፣ የተሓባብር::

        7.3.4. ምስ ካልኦት ትካላት ረድኤት ሃይማኖታዊ ፍልልይና ብዘየገድስ ዝያዳ ጥቡቕ ዝኾነ ዝምድና ምፍጣር፣ ቀፃልነት ንክህልዎ ምግበ::

        7.3.5. ኣብ ማሕላት ቴክኒክ ኣብ ዝርከብ ዳላስ-ፎርት ወርዝ ሜትሮፖሊታን ኣከባቢ ክነብሩ ዝመፁ ሓደስቲ ሰባት ንምሕጋዝ ዝተፈላለዩ ኣድለይቲ ሓበሬታታትን መምርሕታትን ምህናጽን ኣዋናዊ ምግባርን::

## 8. መንፈሳዊ ናይ ህጻናትን መናእሰይን ጉዳይ ኮሚቴ

    8.1. ኣባላት መንፈሳዊ ናይ ህጻናትን መናእሰይን ጉዳይ ኮሚቴ ብሰበካ ጉባኤ ይምረፁ::

        8.1.1. ህጻናትን መናእሰይን ቅርስም፣ ባህሎም፣ ልምዶምን ታሪኾምን ንኽፈልዉ ዘተባብዑ ኩሎም ንጥፈታት ይክታተልን የተግበረን::

        8.1.2. ንህጻናትን መናእሰይን ናተይ ቤተ ክርስቲያንን ሕብረተሰብን እዩ ዝብል ስምዒት ክህልዎም ዝገብር ንጥፈታት የዳሉ::

        8.1.3. ብህጻናትን መናእሰይን ኣብ መድረኽ ዝቐርቡ ናይ ትውህቦ ምርኢታት፣ መዛሙራት፣ ድራማታትን ተዋስኦታትን የዳሉ::

        8.1.4. ብትግርኛ ቋንቋ ትምህርቲ ምምሃርን ምስትምሃርን የካይድ ፤ ንህጻናትን መናእሰይን ናይ ግጥምን ጽሑፍን ንባብ የዳሉ::

        8.1.5. ህጻናትን መናእሰይን ንናይ ቤተ ክርስቲያን ማሕበረሰብ ፤ ኣከባቢን ዓዶምን ናይ ሰናይ ተግባር ተሳትፎ ክገብሩ ምግባር::

        8.1.6. ምስ ሰበካ ጉባኤ ብምትሕብባር ህጻናትን መናእሰይን ትምህርትን ስልጠናን ክረክቡ ብቕረባን ብሕብረትን ምስራሕ::

        8.1.7. ኣብ ጉዳይ ትምህርቲ ኣብ መንጎ ሰበካ ጉባኤን ካህናትን ከም መራኸቢ ኮይኑ የገልግል::

        8.1.8. ኮሚቴ ካብ ካህናት ንምክትታል ሓደ ወኪል፣ ከምኡውን ካብ መናእሰይ ሓደ ወኪል ከም ኣባላት ኣካቲቱ ይምሰረት::

    8.2. ናይ ህጻናትን መናእሰያትን ጉዳይ ኮሚቴ እንትምሰረት ብነፍሲ ወከፍ ክካትቶም ዝግባእ ተወከልቲ ፤ ካብ ማሕበረ ካህናት፣ ካብ ትምህርቲ ክፍሊ ኮሚቴ፣ ካብ ርክብ ህዝብን ማሕበራዊ ጉዳያትን ኮሚቴ፣ ከምኡ'ውን ካብ ኣባላት ሰበካ ጉባኤን ሰለስተ ኣባላት መናእሰይን ክከውን ይግባእ::

    8.3. እዚ ኮሚቴ ብኣባል ሰበካ ጉባኤ ይምራሕ:: ሓደ ካብ ኣባላት እዚ ኮሚተ ጸሓፊ ናይቲ ኮሚተ ኮይኑ የገልግል::

    8.4. ኣብቶም ኣብ ኦርቶዶክሳዊት ተዋህዶ ቤተ ክርስቲያን ዝግለጹ ሃይማኖታዊን ባህላዊን ተግባራት ዘኽብሩ ህጻናትን መናእሰይን ንምፍራይ መንፈሳዊን ሞራላዊን ክብርታት ንምስራጽ ይሰርሕ::

    8.5. ኣብ ምምስራትን ምሕጋዝን መንፈሳዊያን መናእሰይ ፣ ማሕበራት መናእሰይ፣ ክለባት መናእሰይን መዘምራን ወዘተ ንምቕቖም ዘድሊ ጻዕሪ ይገብር::

    8.6. መናእሰይ ንምስሓብ ፣ዕላማን ድሌትን ንምፍጣር ከምኡውን መጻኢም ኣብ ንጥፈታት ቤተ ክርስቲያን ክሳተፉ ንምግባር ዝተፈላለዩ ስትራቴጂታትን መደባትን ይሕንጽጽ::

    8.7. ምስ ዝምልከቶም ኮሚቴታት ብምትሕብባር ንዝተፈላለዩ ዕድመ ዝምጥን ትምህርታዊ፣ መዘናግዒ፣ ባህላዊ መደባት ብምዝጋጅ እውን ካብ ምእመናን ሓገዝ ብምትሕብባርን ከዘጋጅው ምግባር::

    8.8. መናእሰይ መንፈሳዊ መምርሒ፣ ምኽርን ሓገዝቲ ናይ ሂወት ተሞክሮ ሓሳባትን ክረክቡ ምትሕብባር::

    8.9. መንእሰያት ንንበሎም ከውድዑን መንፈሳዊ መራሕቲኦም ክማዕበሉን ምትብባዕን ምሕጋዝን፣ ንመዘምራን ካልኦት ናይ መገልጋሊ መንፈሳዊ ክለባት/ማሕበራት ምሮላውን ንዋታውን ደገፍ ንክረኽቡ ምትብባዕን ምሕጋዝን::

    8.10. እቶት ቤተ ክርስቲያን ንምዕባይ ኣብ ዝግበር ናይ ገንዘብ ምትእኽኻብ ንጥፈታት ንምሳተፍ ዘድሊ ምትሕብባር ምሃብ::

    8.11. መርኣያ ኣብ ሃይማኖታዊን ማሕበራውን ንጥፈታት ኣብነ ኣረጋዊ ኦርቶዶክስ ተዋህዶ ቤተ ክርስቲያን ካልኦት ኣሓት ኣብያተ ክርስቲያናት ከምኡ ውን ትካላት ክሳተፉን ክሕግዙን ምትብባዕ::

    8.12. ኣበርክቶ መርኣያ ኣብ ሃይማኖታዊን ማሕበራውን ንጥፈታት ከባቢ ምግባር፣ ሓደ ካብቶም ወሳኒ ዕማማት ካብ ኦርቶዶክሳዊት ተዋህዶ ቤተ ክርስቲያን ዝወጹ መርኣያ ናብ ቤተ ክርስቲያን ክምለሱ ምግባር::

## 9. መንፈሳዊ ርክብ ህዝብን ማሕበራዊ ጉዳያትን ኮሚቴ

    9.1. ኣባላት ኮሚቴ ርክብ ህዝብን ማሕበራዊ ጉዳያትን ብሰበካ ጉባኤ ይምረጹ::

    9.2. ኣባላት ኮሚቴ ርክብ ህዝብን ማሕበራዊ ጉዳያትን ካብ ኣባላት ቤተ ክርስቲያን ይምረጹ::

    9.3. ኣቦ ርክብ ህዝብን ማሕበራዊ ጉዳያትን ኮሚቴ ብኣባል ሰበካ ጉባኤ ይምራሕ::

    9.4. ናይቲ ኮሚቴ ሓላፍነትን ስራሕን ከምዚ ዝስዕብ የካትት፥

        9.4.1. ኣብ መንጎ ኣባላት ናይ መምር መሕበረሰብና ምክትታልን ስምዒት ዝፈጥር ሃዋህው ይፈጥር የዕቢን::

        9.4.2. ንኣጋይድየን ንሕሙማትን ጸገማትን ኣባላት፣ ከምኡ'ውን ምእመናን ንምሕጋዝ ንምብጻሕ ዝሕግዝ መገዲታት ይስርሕን ይውድብን::

        9.4.3. ናይ ኣባልነት ድፍኢት የካይድ፣ ንዘይበር ናይ ገንዘብ ምትእኽኻብ መደባትን ጎስጓሳትን ምስ ፋይናንስ ኮሚቴ ብምትሕብባር ይሕግዝ፣ ድግሳትን ምርኢታትን የተሓባብር::

        9.4.4. ዝያዳ ኣባላት ንምስሓብ ብዝጠቅም ኣካይዳ ብጋዜጣ፣ ብህዝባዊ ርክባትን ብካልእ መንገዲን ራእይን ዕላማን ቤተ ክርስቲያን ንህዝቢ ይፈጥር::

        9.4.5. ኣብ ካምዚ ዝኣመሰለ ንጥፈታት ዝሕግዝ ወግዓዊ መርበብ ሓበሬታ ቤተ ክርስቲያን የጣይሽ::

        9.4.6. ምስ ኣሓት ኣብያተ ክርስቲያናትን ካልኦት ክርስቲያናዊ ሃይማኖታትን ምስ ተዛመድቲ ትካላትን ከም መራኽቦ ኮይኑ የገልግል::

        9.4.7. ኣባላት ኣብ ሓደ ንምጥምዳን ምስክርነት ንምዕባይን ባህላዊን ማሕበራውን ፍጻሜታት የዳሉ::

        9.4.8. ኣብ ኣመሪካ ይኹን ኣብ ትግራይ ኣብ ዘደልዮ እዋን ረድኤት ሓደጋ ክፍሎ የተሓባብር፣ ንጸገማት ዝበጽሑ ናይ ግብረ ሰናይ ወለንታይ ስራሕ የጀምር::

        9.4.9. ምእመናን ኣብ ምድላው ቤተ ክርስቲያን ዘለዎም ተሳትፎ ንምጥንኻር ዝተፈላለዩ መደባት ኣብ ምምዝጋብ ይሕግዝ::

        9.4.10. ኣብ ዳላስን ከባቢኣን ካልኦት ከተማታትን ዝነብሩ ኣመንቲ ኦርቶዶክስ ክርስቲያን መጻኢም ኣብ መንፈሳዊ ንጥፈታት ኣብነ ኣረጋዊ ኦርቶዶክስ ተዋህዶ ቤተ ክርስቲያን ንኽሳተፉን ምትሕግጋዝን ዘለዎ ድሌት ክጥቀሙ ምትብባዕ::

        9.4.11. ብዝተፈላለዩ ሓሳባት ብምፍጣርን ብምእንጻጽን ብምተግበግር ቁጽሪ ኣባላት ቤተ ክርስቲያን ምውሳኽ::

        9.4.12. ናይ ኦርቶዶክሳዊት ተዋህዶ ቤተ ክርስቲያን እምነትን ባህልን ታሪክን ሕግን ብዝግባእ ናብ ህዝቢ ምግሮም::

        9.4.13. ኣጋይሽ ቤተ ክርስቲያን፣ በጻሕቲ ምቕባል ምስ ምእመናን ምልላይን ንጥፈታት የተሓባብር::

        9.4.14. ኣብ ንጥፈታት ምትእኽኻብ ምስ ኣቦት እናተላዘበ ኮሚቴ ብሙሉእ ሓሳብን ድሌትን ክድግፍ::
        9.4.15. ናይ ምእመናን ዝተፈላለዩ ማሕበራዊ ፍጻሜታት ከም ሕማም፣ ሞት፣ ብስራት ዝኣመሰሉ ኩነታት ብምርዳእ ናይ ሓሳብ ይኹን ናይ ሓዘናይ ተሳትፎ ኩሉ ንምእመናን ምትሕብባር::

## 10. ናይ ልማት ኮሚቴ

    10.1. ናይ ልማት ኮሚቴ ኣባላት ብሰበካ ጉባኤ ቦርድ ይምረጹ::

    10.2. ዝተመርጹ ናይዚ ኮሚቴ ኣባላት ካብ ኣባላት ቤተ ክርስቲያን ይኾኑ::

    10.3. ብገንዘብ ተሓዚ ኣባል ሰበካ ጉባኤ ይምራሕ::

    10.4. ኣብ ቤተ ክርስቲያን ዝግበር ዝኾነ ይኹን ናይ ገንዘብ ምትእኽኻብ መደብ ብሰበካ ጉባኤ ክጸድቕ ኣለዎ:: እቲ ምድላው ድማ ብኣካውታንታት ይተሓባበር::

    10.5. ሓላፍነትን ስራሕን እቲ ኮሚቴ ከምዚ ዝስዕብ ይመስል፥

        10.5.1. ዝተፈላለዩ ግብረ ሰናይ ትካላትን ውልቀሰባትን ብምርክብ ገንዘባዊን ንዋታውን ሓገዝ ምእላሽ::

        10.5.2. ናይ ገንዘብ ምትእኽኻብ ስትራቴጂታት ምምዕባል፣ ቶላምታት ምእንጻጽን ምትግባርን::

        10.5.3. ገንዘብ ዝኣከበሉ ኣገባብ ኣጽኒዑ ናብ ሰበካ ጉባኤ ምቕርብ::

        10.5.4. እቶት ቤተ ክርስቲያን ክውስኩ ዝኽእሉ ሓደሽቲ ፕሮጀክትታት ምውጣንን ምምዕባልን::

        10.5.5. ኣብ ዝተፈላለዩ ፍጻሜታት መእለይ ንምካይድ ንምትግባርን ዝሕግዙ ሚዲያታትን መራኸቢታትን ምቕራብ::

        10.5.6. ምስ ኵሎም ኣብ ናይ ገንዘብ ምትእኽኻብ መደባት ኣበርክቶ ዝገብሩ ሰባት ድልድል ዝፈጥር ምፍጣር::

## 11. መንፈሳዊ ንብረት ምሕደራ ኮሚቴ

    11.1. ናይ ንብረት ሓላፊ ኮሚቴ ተጠባቕነቱ ንሰበካ ጉባኤ ይኸውን፣ እቲ ኮሚቴ ብተሓዚ ገንዘብ ወይ እውን ካሊእ ናይ ሰበካ ጉባኤ ወኪል ይምራሕ:: ናይ ኣብነ ኣረጋዊ ኦርቶዶክስ ተዋህዶ ቤተ ክርስቲያን ንብረት ኣብ ሃይማኖታዊ ዕላማ ምፍጻም ጥራሕ ዝውዕል ክኸውን ይገብር::

    11.2. ብዘይካ ምስጢራራት ኩሉ ንብረት ናይ ቤተ ክርስቲያን ክቑጸር ይገብር፣ ኣብ ዓመት ሓደ ግዜ ሙሉእ ኦዲት ክግበር ይተሓባበር::

    11.3. ንብረት ቤተክርስቲያን ተሓልዩ ኣብ ጽቡቕ ኩነታት ከምዝርከብን ምርግጋጽ፣ መራሕቲ/ኣመሓደርቲ ቤተ ክርስቲያን ወይ ዝኾነ ሰራሕተኛታት ንገንዘብ ቤተ ክርስቲያን ወይ ዝኾነ ንብረት ብዘይግባእ እንተተጠቒሞም ብሕጊ ይሕተቱ እሞ ብሙሉእ ደረጃ ሕጊ ይኽሰሱ::

    11.4. ዝተበላሸወን ዝኣረገን ንብረት ቤተ ክርስቲያን ንጸገን ወይ ንሰበካ ጉባኤ ምፍላጥ፣ ዝተበላሸወ ወይ ግዜኡ ዝሓለፎ ንብረት ንምትካእ ዘድሊ መፅናዕቲ ምክያድ::

    11.5. ንብረት ቤተ ክርስቲያን ክራይ ምስ ዝኸውን ውዕል ምፍፃም::

    11.6. ኣብ ቤተ ክርስቲያን ክካየዱ ዝኽእሉ ገዛውቲ ወይ ንብረት ክካረ ምግባር፣ ተኻራይ ግቡእ ክራይ ገዛ ኣብ ግዚኡ ከምዝኸፍሉ ምርግጋጽ፣ ኣብ ንብረት ተኻራይ ዝበጽሑ ጉድኣት ምምርማር::

## 12. ኮሚቴ ሒሳባዊ ኣገልግሎት

    12.1. ናይ ቤተ ክርስቲያን ንብረትን መሳርያታትን ምስላው ህንጻታትን ቀጽርን ሓድሽ ኣካላዊ ፅገና በጀት ምሕላው ሓላፍነት ይወስድ::

    12.2. ሓላዊ ንብረት ቤተ ክርስቲያን፣ ዝርዝር ኣቑሑታን ኮይኑ የገልግል::

    12.3. ንጥፈታት ኣሸር፣ ካስተደንያን ወለንተኛታትን የመሃድድን ይከታተልን::

    12.4. ብወለንተኛታት ቅድሚን ድሕሪን ቅዳሴ ንዝግበር ንጥፈታት የተሓባብር፣ ናይፅን መደብ ይገብርን::

    12.5. ምስ ካልኦት ዝምልከቶም ኮሚቴታት ብምትሕብባር ንሰበካ ጉባኤ ኣብ ዕድጋ፣ ክራይ፣ መሸጣ ህንጻታትን ንብረትን ይምስክር::

    12.6. ዓበይቲ ፅገናታትን ውጣናትን ዝምልከት ግዝያዊ ኮሚቴ ይምስርት::

    12.7. ኣብ ዝኾነ ይኹን ካብተን ካልኦት ኮሚቴታት ዘይወደቐ ንጥፈታት ሓላፍነት ይወስድ::
